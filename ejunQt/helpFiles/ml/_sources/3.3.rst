ഫുൾ വേവ് റെക്റ്റിഫയർ
---------------------
ഹാഫ് വേവ് റെക്റ്റിഫയറിൽ പകുതി സമയം ഡയോഡിന്റെ ഔട്പുട്ടിൽ വോൾടേജ് ഇല്ല. ആ സമയത്തു മുഴുവനും കാപ്പാസിറ്ററിൽ സംഭരിച്ചിരിക്കുന്ന ചാർജിൽ നിന്നാണ് ഔട്ട്പുട്ട് ലഭിക്കുന്നത്. ഇത് റിപ്പ്ൾ കൂടാൻ കാരണമാകുന്നു. ഫുൾവേവ് റെക്റ്റിഫയറിൽ രണ്ടു ഡയോഡുകൾ ഉപയോഗിക്കുന്നതിനാൽ ACയുടെ രണ്ടു പകുതിയിലും ഔട്ട്പുട്ട് ലഭിക്കുന്നു. 
ഫുൽവേവ് റെക്റ്റിഫയറിന്  വിപരീതഫേസിലുള്ള രണ്ടു AC ഇൻപുട്ടുകൾ ആവശ്യമാണ്. സാധാരണയായി സെന്റർടാപ്പുള്ള ട്രാൻസ്ഫോർമറാണ്  ഇതിനുപയോഗിക്കുന്നത്. ഇവിടെ അതിനുപകരം ExpEYESന്റെ  SINEഉം ഒരു ഇൻവെർട്ടിങ് ആംപ്ലിഫയറുമാണ് ഉപയോഗിക്കുന്നത്. 

.. image:: schematics/fullwave.svg
	   :width: 300px

- രണ്ടു ഡയോഡുകൾ അവയുടെ കാഥോടുകൾ യോജിപ്പിക്കുന്നവിധം ഒരു ബ്രെഡ്‌ബോർഡിൽ ഉറപ്പിക്കുക
- SINE ഉം ആംപ്ലിഫയർ ഔട്പുട്ടും ആനോഡുകളിൽ ഘടിപ്പിക്കുക.
- കാഥോഡുകൾ ചേരുന്ന ബിന്ദുവിൽ നിന്നും നിന്നും ഒരു 1000 ഓം റെസിസ്റ്ററിനെ ഗ്രൗണ്ടിലേക്ക്  ഘടിപ്പിക്കുക.
- വോൾടേജ് അളക്കാൻ A1നെയും A2വിനേയും ആനോഡുകളിലേക്ക്  ഘടിപ്പിക്കുക
- കാഥോഡുകൾ ചേരുന്ന ബിന്ദുവിനെ IN1യിലേക്ക്  ഘടിപ്പിക്കുക 
- തത്കാലം ചിത്രത്തിൽ കാണിച്ചിരിക്കുന്ന കപ്പാസിറ്റർ  കണക്ട് ചെയ്യരുത് 

ചിത്രത്തിൽ കാണിച്ചിരിക്കുന്നതു പോലെ മൂന്നു ഗ്രാഫുകൾ കിട്ടേണ്ടതാണ്. 

.. image:: pics/fullwave-screen.png
	   :width: 300px

ഇനി റെസിസ്റ്ററിനു പാരലൽ ആയി ഒരു 1uF കപ്പാസിറ്റർ ഘടിപ്പിക്കുക. ഔട്ട്പുട്ട് ട്രേസ് താഴെക്കാണിച്ചിരിക്കുന്ന വിധം മാറും.

.. image:: pics/fullwave-filter-screen.png
	   :width: 300px
