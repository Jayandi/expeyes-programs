ExpEYES-Juniorഉമായി പരിചയപ്പെടുക 
--------------------------------
പരീക്ഷണങ്ങളിലേക്ക്  കടക്കുന്നതിനുമുമ്പ്  ഈ ഉപകരണത്തെ പരിചയപ്പെടാനുതകുന്ന ചില പ്രാഥമികപ്രവർത്തനങ്ങൾ നടത്തുന്നത് നന്നായിരിക്കും. ഡെസ്ക്ടോപ്പിലെ പ്രധാനമെനുവിൽ നിന്നോ ഐക്കണുകളിൽ നിന്നോ വേണം പ്രോഗ്രാം തുറക്കുവാൻ. സാധാരണയായി Education എന്ന മെനുവിനകത്താവും ExpEYES-Junior. പ്രധാനജാലകത്തിന്റെ താഴെവശത്തുള്ള ചെക്ക്ബോക്സ് ടിക്ക് ചെയ്ത സഹായത്തിനുള്ള ജാലകം തുറക്കുക. 'സ്കൂൾ പരീക്ഷണങ്ങൾ'  എന്ന മെനുവിൽനിന്നും ചില പരീക്ഷണങ്ങൾ ചെയ്തുനോക്കാം.

ചില പ്രാഥമിക പരീക്ഷണങ്ങൾ 
----------------------------------

- ഒരു കഷ്ണം വയർ PVS ൽ നിന്നും A1 ലേക്ക്  കണക്ട്  ചെയ്യുക. സ്‌ക്രീനിൽ  മുകൾഭാഗത്തുള്ള   A1 ചെക്ക്ബോക്സ്  ടിക്ക് ചെയ്യുക .  PVS സ്ലൈഡർ നിരക്കുമ്പോൾ A1 കാണിക്കുന്ന വോൾടേജ് മാറിക്കൊണ്ടിരിക്കും.

- SINE A1 ലേക്ക്  കണക്ട്  ചെയ്യുക. സ്‌ക്രീനിന്റെ വലതുവശത്തു  നടുക്കായുള്ള  A1 ചെക്ക്ബോക്സ്  ടിക്ക് ചെയ്യുക. അതിന്റെ മുൻപിലുള്ള 5V റേഞ്ചിനെ മാറ്റുമ്പോൾ എന്ത് സംഭവിക്കുന്നു എന്ന് നോക്കുക. ടൈംബെയ്‌സ് മാറ്റി നോക്കുക . സൈൻ വേവിനെ ത്രികോണമോ ചതുരമോ ആക്കി മാറ്റി നോക്കുക .

- ഒരു പീസ്സോ ബസ്സർ SQR1ൽ നിന്നും ഗ്രൗണ്ടിലേക്ക് ഘടിപ്പിക്കുക.  SQR1 ആവൃത്തി മാറ്റി 3500നടുത്തു കൊണ്ടുവരുക.
